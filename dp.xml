<?xml version="1.0" encoding="UTF-8"?>
<book version="5.0" xmlns="http://docbook.org/ns/docbook"
      xmlns:xlink="http://www.w3.org/1999/xlink"
      xmlns:xi="http://www.w3.org/2001/XInclude"
      xmlns:svg="http://www.w3.org/2000/svg"
      xmlns:m="http://www.w3.org/1998/Math/MathML"
      xmlns:html="http://www.w3.org/1999/xhtml"
      xmlns:db="http://docbook.org/ns/docbook">
  <info>
    <title>Moderní podpora prodeje pomocí mobilních technologií</title>

    <author>
      <personname><firstname>Michael</firstname><surname>Žabka</surname></personname>

      <affiliation>
        <orgname/>
      </affiliation>
    </author>

    <pubdate>3.6.2013</pubdate>
  </info>

  <chapter>
    <title>Úvod</title>

    <section>
      <title/>

      <para>Práce se zabývá popsáním vývoje mobilní aplikace, která je jednou
      ze součástí služby pro podporu prodeje v retailových
      řetězcích{$note[0]}. Tato služba má v daném oboru široký záběr.
      Postihuje maloobchodní procesy od jednoduchého marketingu, přes
      analytickou práci s daty až po personalizovaný marketing. Služba je
      vytvářena za pomoci různých nástrojů, které jsou ve většině případů
      poskytované společností IBM. Ovšem kromě těchto komerčních nástrojů je
      využíváno i řady opensource řešení.</para>

      <para>Samotná mobilní aplikace je hlavním předmětem práce. Je popsán
      její vývoj a to od podnikatelského záměru, přes analytickou přípravu až
      k samotnému programování. Mobilní aplikace se v současné době vyvíjejí
      různými způsoby a v zásadě pro každý typ telefonu (nebo alespoň
      platformu) zvlášť. Při tomto vývoji je náročnost tvorby aplikace
      násobena počtem podporovaných platforem. Pro zvýšení
      konkurenceschopnosti nad ostatními vývojovými laboratoři je třeba v prvé
      řadě snížit náklady na vývoj. Aplikace, která je předmětem praktické
      části této práce, je vyvíjena jako nativní (pro veškeré známé platformy)
      a zároveň pro webové prostředí. K tomu, aby takovýto vývoj byl co
      nejednoduší, je využíváno produktu IBM Worklight.</para>

      <para>Nedílnou součástí práce je popis služby pro podporu retailu. Před
      samotným vývojem aplikace je tedy popsána organizace, která službu
      tvoří, její vize a cíle a kompletně celý záměr služby. Maloobchodní
      řetězce dosud dostatečně nevyužívají zákaznická data, natož aby je
      využívali efektivně. Vytvářenou službou je kompletně postihnut proces
      práce s daty napříč obchody i zákazníky. Mobilní aplikace je zde jedním
      významným nástrojem, díky kterému je možné komunikovat s koncovým
      zákazníkem.</para>

      <para>Aby byla pochopena praktická část práce, je obecně problematika
      popsána v teoretické části. V práci jsou potřebné součásti popsány z
      hlediska mobilního vývoje pomocí frameworku IBM Worklight. Dále je pak
      popsáno, jak je možné pracovat s daty a využívat je v marketingu. Jedna
      z nejdůležitějších částí je popsání specifických aspektů maloobchodních
      řetězců z pohledu marketingu a prodeje a nové možnosti, které lze v
      tomto kontextu využít. Samotný vývoj aplikace je třeba také uchopit
      formalizovaným způsobem a postupovat podle předem zvolené metodiky,
      která je v teoretické části popsána.</para>

      <para>Velkým přínosem práce je samotné řešení, kterému se doposud v
      české republice, ale ani v blízkém zahraničí žádná firma nevěnovala.
      Otázka personifikace zákaznických dat je nejvíce se vyvíjejícím oborem
      marketingu a především internetové společnosti se na něj v poslední době
      zaměřují. V oblasti retailu neboli maloobchodních řetězců se tyto
      praktiky doposud využívají v omezené míře. Tato práce by měla posloužit
      k osvětě zmíněného tématu. Zaměření je ovšem na mobilní aplikaci, která
      veškeré probrané možnosti pomůže aplikovat přímo na zákazníka v
      praxi.</para>

      <section>
        <title>Cíle a výstupy</title>

        <para>Hlavním cílem práce je &lt;strong&gt;navrhnout, vyvinout a
        nasadit mobilní aplikaci pro zákaznickou podporu v nakupování v
        maloobchodních řetězcích&lt;/strong&gt;. Tato aplikace musí splňovat
        veškeré požadavky, které vytváří služba pro podporu analytického
        marketingu, vyvíjená paralelně s mobilní aplikací. K dosažení hlavního
        cíle práce je zapotřebí provést několik činností. Pro tyto činnosti
        jsou definovány vedlejší cíle práce. Za prvé je třeba vytvořit
        teoretické zázemí využívaných produktů, metod a praktik. Jedná se tedy
        o produkt IBM Worklight a jeho možnosti, popsání využívaných
        analytických metod a oborů, popis maloobchodních řetězců a představení
        agilních metodik v kontextu mobilních aplikací. V praktické části je
        třeba provést popis kompetenčního centra, vytvářejícího službu podpory
        prodeje a následně představit samotnou službu. Nejvíce tvůrčí činností
        je vývoj aplikace dle zvolené metodiky a následné popsání průběhu
        projektu. Nedílnou součástí výstupu práce je zhodnocení výsledků a
        doporučení pro budoucí zpracování.</para>
      </section>
    </section>
  </chapter>
</book>
